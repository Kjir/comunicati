# Movimento 5 Stelle di Fermignano al 18%

Le elezioni amministrative di ieri, 5 Giugno 2016, sono la prima competizione
elettorale in cui il gruppo di fermignano si è misurato direttamente in una
competizione elettorale: con XXX voti pari al 18% del totale dei votanti siamo
la terza lista delle 5 che si sono presentate alle elezioni. È per noi un
grandissimo risultato, che è sia una forte conferma del buon lavoro svolto
negli ultimi 5 anni, ma anche un segnale che abbiamo molto altro da fare per
vincere definitivamente il cuore dei fermignanesi.

Anche se non siamo arrivati primi in termini di voti, la nostra vittoria sul
piano morale è molto evidente: è cambiato il modo di esprimersi della politica
ed è cambiato la forma con cui ci si presenta alle elezioni. I partiti si
nascondono e tutti parlano di partecipazione dei cittadini, trasparenza, fondi
europei; usano il nostro linguaggio e le nostre forme di partecipazione alla
vita politica. Il Movimento 5 Stelle ha costretto tutti gli altri a cambiare
per sopravvivere!

Durante la campagna elettorale ci è stato chiesto di essere un'opposizione
docile e compiacente: quelle persone non hanno capito il Movimento 5 Stelle! La
nostra opposizione non farà sconti, da un lato pretenderemo trasparenza e un
grande rispetto delle regole, ma dall'altro porteremo avanti numerose proposte
e non mancheremo di dare il nostro contributo per la buona amministrazione di
questa città.

Facciamo le nostre congratulazioni al nuovo Sindaco di Fermignano, Emanuele
Feduzi, e gli auguriamo di essere il Sindaco che i fermignanesi si meritano.
Noi faremo la nostra parte e gli ricorderemo gli impegni presi con i
fermignanesi, oltre a continuare il nostro lavoro per una città più
trasparente, più viva culturalmente, in sintonia con l'ambiente e più vivibile
per tutti i cittadini, a prescindere dal voto che hanno espresso.

La nostra avventura è appena all'inizio: non vediamo l'ora di realizzare, nei
prossimi 5 anni, molte delle cose che abbiamo promesso in campagna elettorale!

Ringraziamo e cittadini che hanno avuto fiducia in noi e che ci hanno chiesto
di essere presenti all'interno del Comune di Fermignano. Ringraziamo anche
tutte le persone che, pur sapendo di votare qualcun altro, ci hanno ringraziati
e fatto i complimenti: saremo anche i vostri rapprentanti!

Buon lavoro a tutti i nuovi eletti!

*P.S.*: Facciamo i nostri complimenti ai nostri amici del Movimento 5 Stelle di
Fossombrone, che hanno eletto il secondo sindaco a 5 Stelle della provincia di
Pesaro Urbino!
